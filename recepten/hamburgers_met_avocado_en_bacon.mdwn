## IngrediÃ«nten

* 500 gr rundergehakt
* 1 eetlepel tacokruiden
* 2 eetlepels fijngehakte peterselie
* 8 plakjes bacon
* 1 ui in 8 dunne plakken
* 1 rijpe avocado in plakjes
* zonnebloemolie
* 8 blaadjes sla
* 8 hamburgerbroodjes
* 4 eetlepels mayonaise

## Bereiding

Verwarm de grill voor op de hoogste stand; meng het gehakt met de tacokruiden en peterselie, vorm er 8 ballen van en druk deze plat.

Leg de uiringen op een bakplaatje, bestrijk ze met een beetje olie en laat ze onder de hete grill snel bruin worden; omkeren, met nog een beetje olie bestrijken en onder de grill bruin laten worden.

Laat een grote koekenpan met anti-aanbaklaag op een hoog vuur heet worden. Bak de hamburgers in de hete koekenpan (zonder boter!) in ca 5 minuten aan beide kanten bruin en gaar. Grill de plakjes bacon onder de hete grill bruin. Leg de broodjes open op het grillrooster en toost ze onder de hete grill goudbruin.

Besmeer de broodjes met mayonaise. Beleg ze met de blaadjes sla, de hamburgers, de plakjes avocado, de uiringen en de bacon.